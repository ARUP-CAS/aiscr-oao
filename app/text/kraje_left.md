### Oznamování archeologických výzkumů krajům prostřednictvím AMČR

K **1. lednu 2025** vešla v účinnost novelizace památkového zákona ([zákona č. 20/1987 Sb., o státní památkové péči](https://www.zakonyprolidi.cz/cs/1987-20)), která přináší řadu změn, zaměřených na plnění povinností OAO. 

Zásadní změnou je zákonné ukotvení možnosti zajištění kontroly nad nakládáním s archeologickými nálezy pro jejich vlastníky, zejména samosprávné **kraje**, a to již od zahájení terénního výzkumu. 
Na základě §23a odst. 3 zákona jsou nově ty OAO, které nejsou příspěvkovou organizací nebo organizační složkou obce, státní příspěvkovou organizací nebo organizační složkou státu (tj. většina OAO), povinny toto oznámení učinit rovněž vůči kraji, ve kterém výzkum probíhá.

Pro zjednodušení této agendy vzniklo řešení umožňujúcí plnit oznamovací povinnost vůči krajům přímo prostřednictvím systému [AMČR](amcr-info.aiscr.cz). 
Toto řešení eliminuje duplicitní agendu, zajišťuje jednotnost a transparentnost evidence a je pro všechny zapojené strany bezplatné. 
Kraje získávají také přístup do systému AMČR pro kontrolu projektů na svém území.

Více detailů viz [**Zpravodaj AMČR č. 13**](https://amcr-help.aiscr.cz/zpravodaj/zpravodaj_13.html).

